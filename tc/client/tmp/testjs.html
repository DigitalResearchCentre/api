<html><head>
<meta http-equiv="content-type" content="text/html; charset=utf-8">
  <link id="csslink" href="default.css" rel="stylesheet" type="text/css">
  <script type="text/javascript" src="http://code.jquery.com/jquery-1.10.2.min.js"></script><script type="text/javascript" src="default.js"></script>
<script type="text/javascript" id="ifscript">function changeCSS(){$("#csslink").attr("href",$("#csssel").val());
$.cookie("css",$("#csssel").val(), {expires: 365}); }</script>
<script type="text/javascript"></script>
</head>
<body style="">
<select id="csssel" onchange="javascript:changeCSS()">
<option value="http://textualcommunities.usask.ca/media/tc/css/353958/ital-expan.css">ital-expan.css</option><option value="http://textualcommunities.usask.ca/media/tc/css/398731/expan-abbrev1.css">expan-abbrev1.css</option><option value="http://textualcommunities.usask.ca/media/tc/css/398731/show-abbrev1_1.css">show-abbrev1_1.css</option></select>
<div id="ifdiv">
  <div n="GP" prev="urn:det:TCUSask:CT2:document=Hg:Folio=2r:entity=Tales:Group=GP">
    <lb></lb><l n="33">And maade <gap quantity="6"></gap> forward / erly for to ryse</l>
    <lb></lb><l n="34">To take oure <unclear>wey</unclear> / ther as .I. yow deuyse</l>
    <lb></lb><l n="35">¶ But nathelees / while .I. haue tyme and space</l>
    <lb></lb><l n="36">Er that I ferther / in this tale pace</l>
    <lb></lb><l n="37">Me thynketh it acordant to resou<expan abbr="̄"><hi rend="ital">n</hi></expan></l>
    <lb></lb><l n="38">To telle yow / al the condiciou<expan abbr="̄"><hi rend="ital">n</hi></expan></l>
    <lb></lb><l n="39">Of eech of hem / so as it seemed me</l>
    <lb></lb><l n="40">And whiche they weere / and of what degree</l>
    <lb></lb><l n="41">And eek in what array / þ<expan abbr="ᵗ"><hi rend="ital">at</hi></expan> they weere Inne</l>
    <lb></lb><l n="42">And at a knyght thanne wol I first bigynne</l>
    <lb></lb><l n="43">¶ A knyght ther was / and that a worthy man<note rend="marg">Knyght/</note></l>
    <lb></lb><l n="44">That fro the tyme / þ<expan abbr="ᵗ"><hi rend="ital">at</hi></expan> he first bigan</l>
    <lb></lb><l n="45">To ryden out he loued chiualrye</l>
    <lb></lb><l n="46">Trouthe and hono<expan abbr="ʳ"><hi rend="ital">ur</hi></expan> / fredom and curteisye</l>
    <lb></lb><l n="47">Ful worthy was he / in his lordes werre</l>
    <lb></lb><l n="48">And ther to hadde he ryden / no man ferre</l>
    <lb></lb><l n="49">As wel in cristendom / as hethenesse</l>
    <lb></lb><l n="50">And euere honured / for his worthynesse</l>
    <lb></lb><l n="51">¶ At Alisaundre he was / whan it was wonne</l>
    <lb></lb><l n="52">Ful ofte tyme / he hadde the bord bigonne</l>
    <lb></lb><l n="53">Abouen alle nacions / in Pruce</l>
    <lb></lb><l n="54">In lettow / hadde he reysed / and in Ruce</l>
    <lb></lb><l n="55">No cristen man so ofte / of his degree</l>
    <lb></lb><l n="56">In Gernade at the seege eek hadde he be</l>
    <lb></lb><l n="57">At Algizir / and ryden in Belmarye</l>
    <lb></lb><l n="58">At lyeys was he / and at Satalye</l>
    <lb></lb><l n="59">Whan they weere wonne / and in the grete see</l>
    <lb></lb><l n="60">At many a noble armee / hadde he bee</l>
    <lb></lb><l n="61">¶ At mortal batailles / hadde he been fiftene</l>
    <lb></lb><l n="62">And foghten for oure feyth / at Tramyssene</l>
    <lb></lb><l n="63">In lystes thryes / and ay slayn his foo</l>
    <lb></lb><l n="64">¶ This ilke worthy knyght hadde been also</l>
    <lb></lb><l n="65">Somtyme / with the lord of Palatye</l>
    <lb></lb><l n="66">Agayn another hethen in Turkye</l>
    <lb></lb><l n="67">And eu<expan abbr=""><hi rend="ital">re</hi></expan>e moore / he hadde a souereyn prys</l>
    <lb></lb><l n="68">And thogh þ<expan abbr="ᵗ"><hi rend="ital">at</hi></expan> he weere worthy / he was wys</l>
    <lb></lb><l n="69">And of his poort as meke / as is a mayde</l>
    <lb></lb><l n="70">Ne neuere yet no vileynye he sayde</l>
    <lb></lb><l n="71">In al his lyf vn-to no manere wight</l>
    <lb></lb><l n="72">He was a verray <expan abbr="">p<hi rend="ital">er</hi></expan>fit gentil knyght</l>
  </div>
</div></body></html>